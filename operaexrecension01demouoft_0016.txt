xii PRAEFATIO

externam codicis Bavarici speciem quod attinet, bomby-
cinus est seculi decimi tertii, forma maxima, foliis, qua-
tenus Demosthenem complectitur—nam adjecta sunt
alia aliorum opuscula complu1·a——, 144, praemissis sep-
tem aliis, quibus continentur Libanii argumenta et in-
dex orationum. Paginae sunt bipertitae, versibus 42—
51„ scriptura minuta, sed elegans lectuque facillima.
De foliis septemdecim postremis quum versus aliquot
(quorum primi sunt p. 1311, 16.) in mediis foliis positi
madore absumpti essent, deficientia manus aliquanto
recentior charta inserta supplevit ex alio ejusdem re-
censionis exemplari. De ordine orationum, de variis
lectionibus adscriptis, de numeris versuum subscriptis,
de scholiis denique eadem omnia dicenda sunt quae
paullo ante de codice Veneto dicebamus.

Tertiae classis princeps est A„ id est codex biblio-
thecae regiae Monacensis 485„ olim Augustanus, eujus
lectionum excerptis incredibili negligentia ab Simone
quodam Fabricio factis usus est Hieronymus KVolfius,
post XVolfium aliquanto accuratius excussit Reiskius,
quanquam hie quoque multum ab ea abfuit diligentia
quam hodie requirimus et codicis hujus auctoritas ine-
rebatur. Nam praeterquam quod collocationem verbo-
rum nullius esse momenti censuit omnemque fere de
hoc genere lectionis diversitatem praetermisit Reiskius,
alia quoque non pauca quae annotare operae pretium
erat vel praetermisit vel male lecta attulit, neque in eo
11011 peccavit quod quae verba vel inter versus vel in
margine adscripta codex habet ab iis quae 111 textu
leguntur distinguere passim neglexit, quo factum est
ut codicis lectio interpolata nonnullis in locis esse vide-
atur ubi re vera est integerrima. Qui errores omnes ut
facile ab me corrigi possent, virorum summorum, qui-
bus bibliothecae regiae Monacensis cura demandata est,
liberalitate mihi contigit, quae hujus codicis pariter at-

!

